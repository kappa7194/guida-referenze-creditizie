# Guida a come ottenere copia delle proprie referenze creditizie

## Premessa

Questo documento contiene informazioni aggiornate al 01 gennaio 2021.

Eventuali variazioni avvenute dopo tale data non sono riportate.

Verificate sempre quali siano le informazioni aggiornate prima di agire.

## Informazioni utili

- [Le informazioni sulle relazioni creditizie (Banca d'Italia)](https://economiapertutti.bancaditalia.it/informazioni-di-base/relazioni-creditizie/)

- [Codice di condotta per i sistemi informativi gestiti da soggetti privati in tema di crediti al consumo, affidabilità e puntualità nei pagamenti (Garante per la protezione dei dati personali)](https://www.garanteprivacy.it/web/guest/home/docweb/-/docweb-display/docweb/9141941)

- [Codice di deontologia e di buona condotta per i sistemi informativi gestiti da soggetti privati in tema di crediti al consumo, affidabilità e puntualità nei pagamenti (Garante per la protezione dei dati personali)](https://www.garanteprivacy.it/web/guest/home/docweb/-/docweb-display/docweb/1556693)

## Che cos'è un sistema di informazioni creditizie?

Un sistema di informazioni creditizie (SIC) è una banca dati, gestita da società sia pubbliche sia private, che contiene le referenze creditizie delle persone.

In passato i SIC erano conosciuti come *centrali rischi*.

## Che cos'è una referenza creditizia?

Una referenza creditizia — la versione italiana dell'americano *credit score* — è una valutazione che riassume il rischio di credito di una persona, ovvero qual è la probabilità che un debito contratto non venga onorato.

In una referenza creditizia vengono tracciati gli eventi sia positivi sia negativi riguardanti i debiti contratti da una persona, ad esempio vi sono tracciati:

- rapporti di debito in corso, quali ad esempio
  - finanziamenti,
  - prestiti,
  - mutui,
  - carte di credito;
- pagamenti regolari delle rate di un debito;
- mancati pagamenti delle rate di un debito;
- estinzione di un debito.

## A cosa serve una referenza creditizia?

Le referenze creditizie vengono consultate dalle società a viene chiesto un qualche tipo di credito — ad esempio un mutuo, un finanziamento, un prestito o una carta di credito — per farsi un'idea se riavranno indietro o no i soldi che gli sono dovuti, e quindi se concedervi o meno la linea di credito.

## Quali diritti ha una persona nei riguardi delle proprie referenze creditizie?

Ognuno ha diritto a chiedere in qualsiasi momento una copia dei propri dati personali contenuti all'interno di un SIC.

Si ha anche il diritto a chiedere che eventuali informazioni errate vengano corrette senza alcun onere.

Non si ha tuttavia alcun diritto di chiedere la rimozione di informazioni che corrispondono a verità; ad esempio, non si può intimare la rimozione di mancati pagamenti se questi si sono realmente verificati.

Le informazioni vengono automaticamente eliminate man mano che raggiungono la scadenza designata; il periodo per il quale le informazioni restano incluse nelle referenze variano in base al tipo di informazione in sé e alle altre informazioni tracciate; ad esempio, più mancati pagamenti avvengono più tardi questi verranno cancellati dalle banche dati.

## Quali società forniscono il servizio SIC in Italia?

Le società abilitate a fornire il servizio SIC in Italia sono quattro:

- [Assilea](https://www.assilea.it/default.do)
- [Consorzio tutela del credito](https://www.ctconline.it/)
- [CRIF](https://www.crif.it/consumatori/)
- [Experian](https://www.experian.it/consumatori)

Ognuna di queste società costruisce una propria valutazione indipendente dalle altre, è quindi opportuno chiedere ad ognuna di esse la loro versione della propria referenza creditizia.

## Come chiedere le proprie referenze creditizie

### Prerequisiti

Prima di iniziare a inviare le richieste assicuratevi di avere sotto mano le seguenti cose:

- un numero di telefono cellulare su cui poter ricevere SMS;
- un indirizzo e-mail su cui poter ricevere e-mail;
- un indirizzo e-mail PEC su cui poter ricevere e-mail PEC (opzionale);
- una copia fronte-retro della vostra carta d'identità in corso di validità in formato PDF;
- una copia fronte-retro della vostra tessera sanitaria in corso di validità in formato PDF.

Come ottenere le copie in formato PDF dei documenti è al di fuori di questa guida. Se avete a disposizione uno scanner potete generare i file PDF utilizzando un software come [NAPS2](https://www.naps2.com/).

### Compilazione dei moduli

Per evitare di dover stampare, compilare, firmare e scannerizzare i vari moduli che verranno man mano chiesti può essere utilizzata la funzionalità [*Fill and sign*](https://helpx.adobe.com/reader/using/fill-and-sign.html) di Adobe Acrobat Reader DC.

### Assilea

La procedura per inviare la richiesta inizia alla pagina web https://www.assilea.it/richiestaWebBDCR.do.

In questa pagina è necessario cliccare il pulsante "Consumatore" e quindi compilare il modulo che viene visualizzato coi propri dati personali.

Dopo aver inviato il modulo coi dati personali si riceverà un SMS sul numero indicato nel modulo che dovrà essere inserito nell'apposito campo per poter proseguire.

**Attenzione** — Se viene lasciato passare troppo tempo prima dell'invio del modulo coi dati personali il codice OTP non viene inviato e nessun messaggio di errore viene visualizzato, costringendo a ricominciare la procedura dall'inizio.

Dopo aver validato il numero di telefono si riceverà all'indirizzo e-mail indicato una e-mail contenente due link, un link per completare la richiesta caricando i propri documenti d'identità e un link per annullare la richiesta.

Utilizzando il link per completare la richiesta viene visualizzata una pagina in cui poter caricare le copie della carta d'identità e della tessera sanitaria.

**Attenzione** — Non sembra esservi alcun tipo di feedback quando i documenti vengono caricati a parte il messaggio visualizzato nel pop-up di caricamento. Quando il pop-up di caricamento viene chiuso non sembra esservi alcuna indicazione su quali documenti siano stati caricati e se lo sono stati correttamente.

Dopo aver caricato i documenti richiesti dovete aspettare la risposta della società.

> TODO - Aggiornare una volta ricevuta la risposta dalla società.

Nota — L'[informativa privacy](https://www.assilea.it/jsp/bdcrweb/informativa.pdf) che viene si viene obbligati ad accettare per inviare la richiesta indica che i dati comunicati "saranno conservati per dieci anni a decorrere dalla data della richiesta" (punto *h* dell'informativa). Nessuna delle altre società pone un simile vincolo, che ritengo sproporzionato; per questo motivo ho sporto reclamo presso il Garante per la protezione dei dati personali, attualmente sono in attesa della loro risposta.

### Consorzio tutela del credito

La procedura per inviare la richiesta inizia alla pagina web https://consumatore.ctconline.it/.

Si deve innanzitutto cliccare il link "Creare on line la vostra istanza di accesso" e quindi cliccare il pulsante "Inserisci richiesta on-line".

Come tipo di richiesta dev'essere selezionata la voce "accesso" e come soggetto interessato "persona fisica", è quindi necessario proseguire inserendo i propri dati personali.

Si riceverà quindi una e-mail di tipo PEC contenente il modulo precompilato che dovrà essere firmato e allegato alla richiesta.

Per caricare il modulo firmato tornate alla pagina web https://consumatore.ctconline.it/ e cliccate sul link "Completare la procedura rapida della vostra istanza on line".

Effettuate l'accesso indicando il vostro codice fiscale e il numero di protocollo, che trovate in alto a destra nel file PDF che avete firmato poco fa, e caricate quindi i documenti richiesti.

Dopo aver caricato i documenti richiesti dovete aspettare la risposta della società.

> TODO - Aggiornare una volta ricevuta la risposta dalla società.

### CRIF

https://www.modulorichiesta.crif.com/consumers/Persona.aspx

TODO

### Experian

https://www.experian.it/consumatori/il-sistema-di-informazioni-creditizie-di-experian-

https://www.experian.it/consumatori/come-contattare-il-servizio-consumatori-di-experian

TODO
